---
title: 'Come funziona'
---

Abbiamo pensato un percorso di formazione ed una serie di strumenti di supporto dal nome Coding for Teacher (CFT), che aiuti il docente nella progettazione e nella preparazione delle lezioni di coding da svolgere insieme ai suoi alunni. 

Il percorso CFT è composto da alcuni incontri con i docenti per riprendere e ripassare gli argomenti del coding, del pensiero computazionale e dello storytelling per introdurre il CFT come strumento operativo. 

Il CFT è inoltre un pacchetto di documenti, schede, canvas e suggerimenti, raccolti in un sito internet liberamente consultabile e scaricabile, pensato per aiutare successivamente gli insegnanti a disporre e preparare le lezioni da svolgere in classe, qualsiasi sia il livello degli studenti e l’argomento che si vuole proporre attraverso il coding. Suggerendo quindi, attraverso questi documenti, un metodo di lavoro semplice che non infici quanto appreso nei vari percorsi formativi precedenti, ma che permetta, in maniera guidata anche a chi è meno “tecnologico”, di evolvere il proprio metodo di insegnamento e di poterlo fare nella maniera giusta e veloce.

Il CFT è composto da una serie di strumenti che utilizzati in sequenza guidano l’insegnante passo passo nel predisporre tutto ciò che serve per svolgere una lezione di coding in maniera corretta. Tutto il CFT è liberamente scaricabile dal sito www.codingforteacher.it ogni volta che si deve preparare una nuova lezione.
