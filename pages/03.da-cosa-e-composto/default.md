---
title: 'Da cosa è composto'
---

Le risorse CFT sono composte da:

**Schede tecniche di verifica iniziale**
Predispongono l’ambiente di lavoro, suggerendo cosa serve per il livello della lezione che si vuole preparare: l’hardware occorrente, gli account necessari e dove realizzarli, dando modo di segnare username e password impostate, i software, le immagini e tutto quanto può essere necessario al successivo sviluppo del codice. 

**Schede di storytelling**
Permettono di descrivere lo storytelling o il problema che si vuole proporre agli studenti di risolvere attraverso il coding ed il pensiero computazionale, suddividendo la storia in fasi e dando un primo schema di preparazione su scratch del codice che serve.  

**Carte dei blocchi da stampare e ritagliare**
Sono riportati tutti i blocchi presenti su Scratch da scaricare e stampare per comporre il canvas successivo per la progettazione del codice necessario per la storia, suddivise per azioni con una piccola descrizione della funzione del blocco.

**Canvas per la progettazione del coding**
E’ un modulo bianco suddiviso in aree dove è possibile ricreare tutte le fasi della storia e su cui predisporre i blocchi stampati in modo da visualizzare immediatamente quali sono quelli giusti per arrivare all'obiettivo di quella parte della storia

**Aree di Supporto**
Sul sito inoltre sono presenti suggerimenti su dove trovare il materiale per predisporre al meglio lo storytelling della lezione, immagini, spread, sfondi, software di supporto e tutto quanto può essere di aiuto o utile alla preparazione della lezione.

